Katalog DPD (ang. Debrecen Photoheliographic Data) jest pierwszym katalogiem plam słonecznych zawierającym codzienne dane dotyczące powierzchni i pozycji obserwowanych plam słonecznych i ich grup, a także obrazy tarczy słonecznej w świetle białym oraz jej magnetogramy. Jest on tworzony przez Obserwatorium Heliofizyczne w Debreczynie (ang. Debrecen Heliophysical Observatory). Dane pochodzą głównie z obserwacji wykonywanych w jednostkach tego ośrodka - w Debreczynie oraz Gyuli (Gyula Observing Station). W przypadku braku danych (na przykład z powodu warunków pogodowych uniemożliwiających wysokiej jakości obserwacje) są one uzupełniane dzięki współpracy z innymi ośrodkami. 


** Debrecen Photoheliographic Data
Codzienne obserwacje wraz z analizą powierzchni oraz pozycji grup plam słonecznych były wcześniej prowadzone w Greenwich i przechowywane w katalogu GPR (ang. Greenwich Photoheliographic Results). Zostały one jednak zakończone z końcem roku 1976. Zgodnie z decyzją Międzynarodowej Unii Astronomicznej, badania te przejęło Obserwatorium Heliofizyczne w Debreczynie i jednocześnie poszerzyło ich zakres. 
Nowy program DPR (ang. Debrecen Photoheliographic Results) miał obejmować nie tylko wyzaczenie powierzchni oraz pozycji plam, ale również ich polaryzacji magnetycznych. Osiągnięcie tego celu okazało się jednak bardzo czasochłonne, dlatego w 1993 roku powstał niezależny program stworzenia katalogu DPD. Ma on zawierać wszelkie dane, które można wydobyć z obserwacji debreczyńskich - precyzyjnie wyznaczone pozycje oraz powierzchnie wszystkich widocznych plam dla każdego dnia. Z racji zbyt małych zasobów zrezygnowano z wyznaczania polaryzacji magnetycznych na podstawie danych z innych ośrodków oraz identyfikacji pojedynczych plam na przestrzeni dni, natomiast skupiono się również na automatyzacji całego procesu. Pierwszym rokiem, z którego dane przeanalizowano w ramach programu DPD jest rok 1986, dlatego tę datę uznaje się za początek projektu. 
Katalog DPD jest pierwszym katalogiem plam słonecznych zawierającym codzienne pozycje i powierzchnie wszystkich obserwowanych plam oraz ich grup. Takie obserwacje były prowadzone już wcześniej w tym ośrodku. Dane dla lat 1974-1976 zostały niezależnie wyznaczone w Greenwich oraz w Debreczynie, co pozwoliło na ich ujednolicenie. Dzięki temu połączenie obu katalogów daje jednolity zbiór danych dotyczących plam słonecznych z okresu wynoszącego ponad 100 lat. Ponadto wszelkie narzędzia dostępne w katalogu DPD mogły zostać dostosowane również do danych z GPR. 


** Obserwatorium Heliofizyczne w Debreczynie
Obserwatorium Heliofizyczne w Debreczynie (ang. Debrecen Heliophysical Observatory - DHO) jest niewielkim oddziałem Węgierskiej Akademii Nauk znajdującym się w Ogrodzie Botanicznym Debreczyńskiego Uniwersytetu. Wywodzi się ono z obserwatorium w Budapeszcie (ang. Konkoly Observatory), którego sekcja badająca Słońce została przeniesiona do Debreczynu jako niezależna jednostka w 1958 roku. Od 1972 roku do obserwatorium przynależy również mała stacja obsrwacyjna w Gyuli. Znajduje się ona na szczycie wieży ciśnień, który sięga około 130 m wysokości powyżej poziomu morza. W roku 1980 Obserwatorium Heliofizyczne w Debreczynie zostało ponownie przyłączone do Budapeskiego Obserwatorium jako jego sekcja słoneczna. Natomiast w 2016 roku działalność obserwacyjna w Debreczynie oraz Gyuli została zakończona z powodu braku środków na rewitalizację teleskopów. Instrumenty zostały z powrotem przekazane obserwatorium w Budapeszcie. 

W obu lokalizacjach znajdowały się bardzo podobne teleskopy słoneczne.[footnote] Średnice ich obiektywów mieszczą się w zakresie 10-14 cm, zaś ogniskowe mają długość 2 m. Takie parametry pozwalają uzyskać obraz tarczy słonecznej o średnicy około 10-11 cm. Filtr używany do obserwacji jest filtrem szerokopasmowym przepuszczającym zakres około 100 Å[footnote] światła widzialnego z centrum w 5500 Å. Oba instrumenty są umieszczone na otwartym powietrzu, aby zredukować szum optyczny. Fotografie były wykonywane na kliszach firm Kodak (model Kodalith) oraz Agfa Gevaert o wymiarach 14 x 14 cm. W latach 2006–2007, podczas renowacji, teleskop w Gyuli został wyposażony w kamerę CCD o rozdzielczości 4000 x 4000 pikseli, która została zastąpiona na początku 2012 roku kamerą CCD o rozdzielczości 8000 x 6000 pikseli. 


* Anstrem (Å) jest jednostką powszechnie używaną w astronomii do oznaczania długości fal promieniowania.
* Jak zostało wcześniej wspomniane, do obserwacji Słońca używa się odpowiednich filtrów blokujących część światła. Teleskop z posiadający takie filtry zwie się teleskopem słonecznym. 



** Metodologia

*** Obserwacje

*** Analiza danych


