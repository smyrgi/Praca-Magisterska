* Rotacja Słońca

Słońce podobnie do Ziemi, nie jest nieruchome. Przemieszcza się nie tylko względem naszej galaktyki, ale również rotuje wokół własnej osi. Ponieważ jest ono zbudowane z plazmy, nie obraca się jak ciało sztywne. Plazma słoneczna obraca się z różnymi prędkościami w zależności od szerokości heliograficznej. Efekt ten jest nazywany rotacją różnicową. Okres obiegu plazmy słonecznej zależy również od jej odległości od centrum gwiazdy, jednak na potrzeby tej rozprawy rozważymy jedynie rotację na poziomie fotosfery. Na powierzchni Słońca plazma potrzebuje zaledwie 25 dni na pełen obrót w okolicach równika, na szerokości heliograficznej (\45^{\circ}\\) okres obrotu wzrasta do 27.6 dnia, zaś w okolicach biegunów osiąga aż 30.8 dni. 

* Aktywność słoneczna

Słońce oglądane gołym okiem wydaje się być jednolitą, oślepiającą tarczą. Jednak, gdy lepiej się przyjrzymy (obserwując w odpowiedni sposób), okazuje się, że widziana przez nas gwiazda nie jest równomiernie jasna. Warto wspomnieć, że Słońce nie posiada wyraźnie zaznaczonej powierzchni, ponieważ składa się z plazmy, nie ciała stałego. Pojęcia "powierzchnia Słońca" używa się czasem w odniesieniu do warstwy, którą dostrzegamy w świetle widzialnym, zwanej fotosferą. Właśnie na fotosferze występuje zjawisko, które jest tematem tej rozprawy, oraz które możemy dostrzec nawet gołym okiem - plamy słoneczne. Są to ciemne, nieregularne obszary o rozmiarach od kilkuset do nawet 100 tysięcy kilometrów. Są one jednym z najbardziej znanych i łatwych do zaobserwowania przejawów aktywności słonecznej. 


* Plamy słoneczne

Plamy słoneczne są obserwowane jako obszary ciemniejsze, ponieważ mają niższą temperaturę niż otaczająca je fotosfera. Powierzchnie plam są chłodniejsze o około 1500K, czyli osiągają temperatury 4200-4500K. Obserwacja ich jako struktur ciemnych, niemal czarnych, wynika wyłącznie z kontrastu z otoczeniem, które osiąga temperaturę około 5800K. Kontrast ten jest tak duży, ponieważ ilość emitowanej energii (jasność) jest proporcjonalna do temperatury w czwartej potędze. Zależność ta jest znana jako prawo Stefana-Boltzmanna i można ją opisać wzorem: 
\begin{equation}  
F = \sigma T_{\mathrm{eff}}^{4} , \vspace*{-10pt}
\label{eqn:prawostefana}
\end{equation} %\vspace*{1pt}
gdzie \(F\) - emitowany strumień promieniowania, czyli jasność, \\ \(\sigma\) - stała Stefana-Boltzmanna, \\ \(T_{\mathrm{eff}}\) - temperatura efektywna ciała. \\ \noindent



** Fizyka plam słonecznych

Plamy słoneczne powstają w miejscach, gdzie strumień bardzo silnego pola magnetycznego przecina prostopadle fotosferę. Indukcja takiego pola sięga 0.2-0.4T, czyli jest ono około 6000 razy silniejsze niż pole magnetyczne Ziemi. To silne lokalne pole magnetyczne można zobrazować jako gigantyczną rurę magnetyczną przenikającą powierzchnię gwiazdy. Każdy układ fizyczny dąży do osiągnięcia stanu równowagi. W tym przypadku zostanie ona zachowana, gdy suma ciśnienia plazmy oraz ciśnienia magnetycznego będzie taka sama wewnątrz oraz na zewnątrz magnetycznej rury. Silne pole magnetyczne wewnątrz plamy skutkuje wysokim ciśnieniem magnetycznym - wyższym niż w otaczającej fotosferze. Dla zachowania równowagi ciśnienie plazmy w tym obszarze musi być niższe, czyli musi być ona rzadsza - zawierać mniej materii. Powoduje to zaburzenie transportu konwektywnego wewnątrz plamy oraz obniżenie jej temperatury\footnote{Konwekcja jest sposobem wymiany ciepła, w wyniku którego materia cieplejsza jest transportowana do chłodniejszych rejonów. Transport konwektywny pojawia się wtedy, gdy gradient temperatury jest odpowiednio wysoki. }. Jak zostało wyżej napisane, niższa temperatura powoduje mniejszą jasność, dlatego plamy wydają się ciemne. 

Zgodnie z zasadą ciągłości linii pola magnetycznego są one liniami zamkniętymi, dlatego każda ze wspomnianych rur magnetycznych jest właściwie pętlą pola magnetycznego. Powoduje to pojawianie się plam słonecznych parami, w których każda z nich ma odwrotną biegunowość. Zazwyczaj występują one wręcz w grupach złożonych z wielu plam. 

** Budowa plam słonecznych

W większości plam można wyraźnie dostrzec ciemniejsze jądro, zwane cieniem plamy, oraz nieco jaśniejszą obwódkę - półcień. W większości plam półcień stanowi około 70% powierzchni, jednak w najmniejszych z nich - porach, nie występuje on w ogóle. Różnica jasności cienia i półcienia również wynika z ich różnych temperatur - w centrum plamy wynosi ona około 4200-4500K, zaś w otaczającym półcieniu około 5300K. Plamy są niewielkie w stosunku do powierzchni Słońca, jednak w porównaniu do człowieka są ogromne. Ich rozmiary sięgają od kilkuset do nawet 100 tysięcy kilometrów. Powierzchnie dużych plam są znacznie większe od powierzchni Ziemi. 

Plamy są obiektami dynamicznymi, w trakcie swojego życia nieustannie ewoluują i przemieszczają się. Czas życia plam wynosi od kilku godzin do nawet kilku miesięcy. Pory zanikają już po około 1 dniu, z kolei większe plamy rozpadają się wolniej, poprzez podział na mniejsze fragmenty. 

Szerokość heliograficzna występowania plam nie jest przypadkowa. W różnych okresach cyklu aktywności pojawiają się one w innych strefach na tarczy. Na jego początku plamy obserwuje się w odległości około (\35^{\circ}\\) od równika. Wraz z trwaniem cyklu, szerokość heliograficzna ich występowania maleje, osiągając około (\15^{\circ}\\) w maksimum aktywności oraz około (\5^{\circ}\\) na koniec cyklu. Kiedy w okolicach równika jeszcze obserwuje się plamy starego cyklu, mogą już się pojawiać plamy nowego cyklu ponownie w odległości około (\35^{\circ}\\) od równika. Własność ta została nazwana od nazwiska odkrywcy prawem Sporera (To do: o umlaut). Wykreślając zależność szerokości heliograficznej od czasu pojawienia się plamy otrzymujemy wykres motylkowy. 


** Okresowość plam słonecznych

Liczba obserwowanych plam nie jest stała. Podobnie jak obecność innych zjawisk na Słońcu, zmienia się ona cyklicznie z okresem około 11 lat. Często używanym wskaźnikiem aktywności słonecznej jest liczba Wolfa. Wyznacza się ją znając liczbę widocznych plam oraz ich grup korzystając ze wzoru: \begin{equation}  W = (10g + p)k, \vspace*{-10pt}
\label{eqn:liczbawolfa}
\end{equation} %\vspace*{1pt}
gdzie \(W\) - liczba Wolfa, \\ \(\g\) - liczba grup, \\ \(p\) - liczba plam, \\ \(k\) - współczynnik proporcjonalności dla danego instrumentu optycznego. \\ \noindent Liczba Wolfa może się gwałtownie zmieniać z dnia na dzień, ponieważ silnie zależy od liczby widocznych grup plam. Kiedy grupa złożona z kilkudziesięciu plam znika za brzegiem tarczy, liczba Wolfa może spaść nawet o 40, co w żaden sposób nie wynika ze zmiany aktywności słonecznej. W celu uniknięcia fałszywych wniosków wynikających z takich przypadków, zwykle używa się liczb Wolfa uśrednionych dla całego roku. Zmiany ich wartości na przestrzeni lat świetnie obrazują 11-letni cykl aktywności słonecznej. 


** Metody obserwacji plam słonecznych

Największe plamy słoneczne można dostrzec nawet gołym okiem. Nie powinno się jednak przeprowadzać takich obserwacji, ponieważ silne światło słoneczne może spowodować uszkodzenie wzroku. Bezpieczniejszymi są obserwacje pośrednie lub z wykorzystaniem odpowiednich filtrów. Takie obserwacje, nawet amatorskie, przeprowadzane regularnie mogą być wartościowe naukowo. Umożliwiają one bowiem badanie aktywności słonecznej poprzez wyznaczenie liczby Wolfa czy też sporządzenie wykresu motylkowego. Na przełomie cyklów aktywności takie pomiary mogą pozwolić na zaobserwowanie początku nowego cyklu. Profesjonalne badania plam są wykonywane metodą fotograficzną przy użyciu odpowiednich filtrów. 

*** Metoda projekcyjna

W celu obserwacji plam słonecznych nie potrzeba profesjonalnego sprzętu obserwacyjnego, wystarczy teleskop amatorski, luneta lub lornetka oraz kartka papieru.\footnote{Przed zastosowaniem instrumentu optycznego do obserwacji Słońca należy się upewnić, że dany instrument może być do nich wykorzystany. Dotyczy to również użytego okularu. Skupiona wiązka światła słonecznego może doprowadzić do przegrzania i uszkodzenia niektórych elementów konstrukcji. } Słońce jest na tyle bliskim i jasnym obiektem, że nie potrzeba dużych powiększeń aby zaobserwować strukturę jego powierzchni. Użyty przyrząd optyczny należy skierować dokładnie ku Słońcu. Przy prawidłowym ustawieniu, światło wpadające przez obiektyw instrumentu będzie wychodziło przez jego okular. W przypadku użycia lornetki, należy zasłonić jeden z obiektywów, ponieważ do obserwacji potrzebny jest obraz tworzony przez tylko jedną z jej części. Należy tu podkreślić, że pod żadnym pozorem nie wolno patrzeć na Słońce bezpośrednio przez instrument optyczny, gdyż grozi to utratą wzroku! Do projekcji obrazu tarczy słonecznej potrzebny jest również ekran. Wspomnianą wcześniej kartkę papieru należy ustawić za instrumentem (po stronie przeciwnej niż Słońce),  prostopadle do padających promieni świetlnych tak, aby światło wychodzące z przyrządu na nią padało. Wyraźny obraz tarczy można uzyskać odpowiednio dobierając odległość między przyrządem a ekranem oraz ustawienie ostrości okularu. Ostatecznie powinien powstać ostry, okrągły obraz tarczy Słońca z ciemnymi punktami będącymi plamami słonecznymi. Dodatkowym zabiegiem ułatwiającym obserwacje jest odcięcie dopływu światła padającego na ekran, które przechodzi obok instrumentu optycznego. Można tego dokonać ocieniając go poprzez zastosowanie kartonu nasadzonego na obiektyw. Taki karton musi mieć wycięty otwór, aby światło wpadało do samego obiektywu, ale nie przechodziło obok niego. 

**** Camera obscura

Ciekawą metodą projekcyjną są obserwacje przy zastosowaniu ciemni optycznej zwanej \textit{camera obscura}. Przyrząd ten jest pierwowzorem aparatu fotograficznego. Można ją zbudować z zaciemnionego pudełka z małym otworem na jednej ze ścianek oraz matówką na przeciwległej ściance. W konstrukcji tej otwór spełnia rolę obiektywu, zaś rolę matówki może pełnić klisza fotograficzna lub kalka techniczna, gdyż to na niej powstanie obraz. W celu otrzymania większej ciemni można zamiast pudełka wykorzystać ciemne pomieszczenie ze stosunkowo małym otworem. Taka \textit{camera obscura} była wykorzystywana już w starożytności. Działanie kamery wynika z praw optyki. Oświetlone obiekty poza ciemnią odbijają promienie słoneczne we wszystkich kierunkach. W związku z tym, że promienie świetlne rozchodzą się po liniach prostych, mały otwór kamery przepuszcza tylko te z nich, które pochodzą z różnych punktów. Dzięki temu ostatecznie powstaje obraz przedstawiający to, co jest na zewnątrz kamery. Ostrość oraz jasność obrazu zależą od wielkości otworu. Mniejszy otwór skutkuje ostrzejszym, ale ciemniejszym obrazem. Rzutując w ten sposób obraz Słońca na ekran, można badać plamy słoneczne. 

*** Obserwacje wizualne z wykorzystaniem filtrów

Prawdopodobnie najpopularniejszą metodą obserwacji Słońca są obserwacji wizualne z zastosowaniem odpowiednich filtrów słonecznych. Najczęściej wykorzystywane są filtry z folii mylarowej oraz filtry szklane. 

Folia mylarowa jest cienką metalizowaną folią z tworzywa sztucznego przepuszczającą jedynie niewielki ułamek promieni słonecznych. Przepuszczalność folii zależy od producenta oraz jej rodzaju. Jak podaje producent, najpopularniejsza folia słoneczna Baadera ND5 blokuje aż 99.999% światła. 
\footnote{Źródło: https://www.teleskopy.pl/Folia-s%C5%82oneczna-Baader-Solar-Foil-ND5-10x10-cm-(filtr,-kup-wielokrotno%C5%9B%C4%87)-teleskopy-420.html} 

Filtry szklane są wykonane z przyciemnionych płyt szklanych. W celu przyciemnienia często pokrywa się je cienką warstwą chromu. Filtry szklane maję podobną przepuszczalność do filtrów z folii mylarowej – szacuje się, że blokują 99.999% światła. 
\footnote{Źródło: https://www.astroshop.pl/filtry-szklane-z-oprawka/orion-filtr-sloneczny-3-56-observer-60-az/p,14552} 

Filtry słoneczne można stosować razem z instrumentami optycznymi takimi jak lornetka czy teleskop oraz bez żadnego dodatkowego sprzętu. Najprostszym przyrządem do obserwacji Słońca nieuzbrojonym okiem są okulary obserwacyjne. Są one skonstruowane z folii mylarowej w oprawkach. Nie posiadają one żadnego przybliżenia, ale świetnie nadają się do obserwacji zaćmień oraz większych plam.

Do bardziej szczegółowych obserwacji niezbędne jest zastosowanie instrumentu obserwacyjnego, który pozwoli na uzyskanie większej rozdzielczości – lornetki, lunety lub teleskopu. Bez problemu można ich używać wraz z filtrem słonecznym. W takim wypadku należy zastosować odpowiednią oprawkę do filtru, aby go bezpiecznie zamontować na obiektywie instrumentu. 

*** Metoda fotograficzna

*** Magnetogramy itp.

** Historia obserwacji plam słonecznych

Historia obserwacji plam słonecznych sięga daleko przed poznaniem ich natury. Wzmianek o ciemnych punktach na tarczy Słońca można się doszukać już w starożytnych kronikach chińskich sprzed naszej ery. Nie znając jednak natury plam, ówcześni obserwatorzy opisywali je na przeróżne sposoby. Relacja z 354 roku p. n. e. mówi na przykład, że na tarczy pojawił się ciemny twór "wielki jak kurze jajo". W kronikach chińskich z okresu pomiędzy 301 rokiem p.n.e. a 1205 rokiem n.e. znaleziono aż 45 wzmianek o tworach, które, jak się teraz okazuje, musiały być plamami słonecznymi. Często były one mylone z Merkurym widocznym na tle Słońca. Tak było w przypadku biagrafa Karola wielkiego, Einharda, który udokumentował, że w 807 roku Merkury znajdował się aż 8 dni na tle tarczy słonecznej. Orbita Merkurego jest na tyle mała, że jest on widoczny na tle tarczy jedynie około pół dnia. Również niemieckiemu uczonemu Johannesowi Keplerowi zdarzyło się 28 maja 1607 roku pomylić plamę słoneczną z Merkurym. Było to niewiele przed opublikowaniem ich odkrycia w 1611 przez Johannesa Fabriciousa. Znany uczony dowiedziawszy się o nowym odkryciu zrozumiał, że prawdopodobnie kilka lat wcześniej widział plamę słoneczną, a nie Merkurego. 
